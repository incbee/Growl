Growl är det ultimata meddelandesystemet för din Mac. Det är det enklaste sättet att omedelbart få reda på vad som händer i andra program medan du är upptagen med ett annat, vare sig du är framför datorn eller när du har gått ifrån den en stund.

En dag arbetade vi med bilder i iPhoto medan vi chattade över Adium. Medan vi väntade på om någon skulle säga något väsentligt i konversationen, var vi tvungna att klicka oss fram och tillbaka så fort något chattmeddelande kom fram. Även om vi visste att vi hade fått ett meddelande, var vi tvungna att klicka oss tillbaka till Adium för att få reda på vad det faktiskt stod skrivet. Idén till Growl föddes ur frustrationen över att vara tvungen att klicka fram och tillbaka bara för att veta vad som hände. Growls meddelanden, som visas direkt när något inträffar, informerar dig om allt du behöver veta. Med smidiga meddelanden och Growls unika meddelanderulle, kommer du alltid att veta vad som händer även om du behöver gå ifrån datorn för en stund. 

Aldrig förut har det funnits ett sätt att göra meddelandena personliga på ett så effektivt sätt. Du kan få meddelanden på många sätt, till exempel visade på skärmen, skickade via e-post eller till och med upplästa. Dessutom kan du, om du vet en smula om webbtekniker (CSS/XHTML/Javascript), skapa ett Growl-tema som ser ut precis som du vill ha det.

Det finns många andra fantastiska, unika funktioner:


• Gör meddelandena personliga. Välj hur Growl ska se ut och hur det ska fungera.
• Fortsätter att arbeta även när du inte gör det. Kom tillbaka till din Mac och granska vad som har hänt med Meddelanderullen.
• Ställ in vad du vill se – eller inte se – med den lättanvända inställningsfliken för program.
• Få meddelanden upplästa, vilket underlättar för den som har svårt att läsa på skärmen.
• Utmärkt meddelandehistorik, så att du alltid kan se vad som har hänt.
• En mängd visningsstilar följer med! Variationen är stor, allt från lilla, minimalistiska nano till stora, färgstarka music video.
• Fungerar över nätverk, så att två eller fler Mac-datorer kan vidarebefordra meddelanden till varandra.
• Fungerar med iPhone och iPad via Prowl!



Growl är det du behöver. Miljoner människor älskar det, och det kommer även du att göra. Faktiskt!
