Growl คือ ศูนย์รวมการแจ้งเตือน Notification ที่ครบเครื่องที่สุดสำหรับ Mac เวลาคุณกำลังยุ่งทำงานอยู่บนแอพฯ หนึ่ง คุณจะรู้ได้อย่างง่ายดายเมื่อมีอะไรเกิดขึ้นกับแอพฯ อื่นๆ ในทันที หรือแม้กระทั่งในตอนที่คุณไม่อยู่

วันหนึ่ง เรากำลังปรับแต่งรูปใน iPhoto พร้อมกับเปิดแชทใน Adium ไปด้วย เมื่อมีข้อความสำคัญส่งมา เราก็ต้องคลิกกลับไปกลับมาระหว่างแอพฯ ทั้งสอง เวลาข้อความมาถึง แม้เราจะรู้ว่ามีข้อความใหม่ เราก็ต้องกลับไปที่หน้าต่าง Adium เพื่อจะดูว่าเกิดอะไรขึ้น ความหงุดหงิดที่ต้องคอยคลิกกลับไปกลับมาเพื่อดูข้อความใหม่ทำให้เกิดแรงบันดาลใจการสร้าง Growl เพราะการแจ้งเตือนสิ่งที่คุณต้องการรู้ในทันทีทำให้อะไรๆ เร็วขึ้น ด้วยการแจ้งเตือนที่ลื่นไหลกลมกลื่น และหน้าต่าง Rollup ของ Growl คุณจะรู้ว่าอะไรกำลังเกิดขึ้นกับ Mac ของคุณ แม้คุณจะไม่อยู่หน้าคอม 

การปรับแต่งระบบแจ้งเตือนไม่เคยง่ายและสะดวกเท่านี้มาก่อน คุณสามารถเลือกรับข้อความได้หลายช่องทางตามใจเลือก ไม่ว่าจะเป็น บนหน้าจอ ทางอีเมล์ หรือให้คอมอ่านออกเสียงให้ฟังเลยก็ได้ แถมถ้าคุณพอรู้เรื่องการเขียนเว็บล่ะก็ (CSS/XHTML/JavaScript) คุณสามารถปรับแต่งหน้าตาให้ Growl ให้สวยงาม มีลูกเล่นตามใจคุณได้เลย

คุณสมบัติแจ่มๆ ของ Growl มีดังนี้


• ปรับแต่งการแจ้งเตือนให้ตรงตามใจ เลือกธีมรูปแบบการแจ้งเตือน
• ทำงานตลอดเวลา คอยเก็บความเคลื่อนไหวบน Mac ของคุณ แม้คุณไม่อยู่ เวลาคุณกลับมา Rollup ก็จะบอกว่าเกิดอะไรขึ้นบ้าง
• เลือกว่าคุณต้องการเห็น และไม่เห็นข้อความแจ้งเตือนอะไรบ้างได้อย่างง่ายดายในแท็บ Applications
• อ่านข้อความแจ้งเตือนให้คุณฟังได้ เหมาะสำหรับบุคคลที่สายตาไม่ค่อยดี
• มีหน้าต่างแสดงประวัติข้อความแจ้งเตือน คุณจะได้เห็นว่าอะไรเกิดขึ้นบ้าง
• Growl มีธีมรูปแบบมาพร้อมให้เลือกมากมาย มีตั้งแต่ขนาดจิ๋ว จนถึงแบบมิวสิควีดีโอ ซึ่งใหญ่เบ้ง
• สร้างธีมรูปแบบเองให้  Growl ได้ด้วย
• ส่งต่อข้อความแจ้งเตือนจาก Cocoa, AppleScript และบนเครือข่าย
• มีระบบติดต่อบนเครือข่าย Mac หลายๆ เครื่องจะสามารถส่งข้อความไปมาหากันได้
• ส่งข้อความไป iPhone และ iPad ได้ด้วย Prowl



Growl เป็นอะไรที่คุณต้องมี คนใช้ Mac หลายล้านคนใช้มัน และคุณก็กำลังจะเป็นหนึ่งในนั้นแน่นอน! 
